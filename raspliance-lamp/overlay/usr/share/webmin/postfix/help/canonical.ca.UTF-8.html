<header>Mapejat Canònic</header>

El fitxer canònic opcional especifica un mapejat d'adreça per a adreces
locals i no locals. El dimoni cleanup(8) utilitza aquest mapejat.
El mapejat de l'adreça és recursiu.

<p>

El fitxer fa d'entrada de l'ordre postmap(1). El resultat, un fitxer
indexat en format dbm o db, s'utilitza com a recerca ràpida per part
del sistema de correu.

<p>

El mapejat canònic afecta tan les adreces de la capçalera del missatge
(això és, les adreces que apareixen dins dels missatges) com adreces 
d'embolcall de missatges (per exemples, les adreces que  s'utilitzen
en les ordres del protocol SMTP). Ho podeu veure, si voleu, com el conjunt
d'ordres <tt>S3</tt> de Sendmail.

<p>

La taula canònica s'utilitza típicament per reemplaçar noms d'usuari
per<tt>Primercognom.Segoncognom</tt>, o per netejar les adreces produïdes
per sistemes de correu propietaris.

<p>

No s'ha de confondre el mapejat canònic amb el suport de domini virtual.
Per a aquest propòsit, utilitzeu el mapa de <a href=virtual>domini virtual</a>.

<p>

No s'ha de confondre el mapejat canònic amb els àlies locals..
Per a aquest propòsit, utilitzeu el mapa de <a href=virtual>àlies de correu</a>.

<p>

El format dels mapejats canònics és el que segueix; els mapejats es proven
en l'ordre llistat:

<ul>

<li><b><tt>usuari@domini</tt></b> mapejat a... <b><tt>adreça</tt></b>:<br>
<tt>usuari@domini</tt> es canvia per <tt>adreça</tt>. Aquesta forma té la
precedència més alta. Aquesta forma és útil per netejar adreces produïdes
per sistemes de correu propietaris. També són útils per a produir adreces
de l'estil <tt>Primercognom.Segoncognom</tt>, però mireu més avall una
solució més senzilla.

<li><b><tt>usuari</tt></b> mapejat a... <b><tt>adreça</tt></b>:<br>
<tt>usuari@lloc</tt> es canvia per <tt>adreça</tt> quan el lloc és igual
a <tt>$myorigin</tt>, quan el lloc està llistat a <tt>$mydestination</tt>, 
o quan està llistat a <tt>$inet_interfaces</tt>. Aquesta forma és útil
per reemplaçar noms d'usuari per <tt>Primercognom.Segoncognom</tt>.

<li><b><tt>@domini</tt></b> mapped to... <b><tt>address</tt></b>:<br>
Totes les adreces del domini es canvien per <tt>address</tt>. Aquesta 
forma té la precedència més baixa.

</ul>

En totes les formes anteriors, quan l'adreça té la forma
<tt>@unaltredomini</tt>, el resultat és el mateix usuari a
<tt>@otherdomain</tt>.

<p>
EXTENSIÓ D'ADRECES: Quan falla la consulta a la taula, i la part local de 
l'adreça conté el delimitador opcional de destinatari (p. ex.,
<tt>usuari+foo@domini</tt>), la cerca es repeteix per a l'adreça no extesa
(p. ex., <tt>usuari@domini</tt>), i l'extensió no coincident es propaga al
resultat de la consulta de la taula. L'ordre de recerca és:
<tt>usuari+foo@domini</tt>, <tt>usuari@domini</tt>, <tt>usuari+foo</tt>,
<tt>usuari</tt>, i <tt>@domini</tt>.

<hr>
